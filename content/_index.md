---
title: Home
---

# Poznejte město Brno!

Město Brno je známé jako město s bohatou historií, kterou ilustruje celá řada více či méně známých pamětihodností. Mezi nejznámější patří například Stará Radnice s pověstným kolem a krokodýlem zvaným „brněnský drak“, hrad Špilberk či Katedrála sv. Petra a Pavla; z novějších pak Jurkovičova vila nebo vila Tugendhat.


![Brno](https://c1.staticflickr.com/1/27/48218747_7b1fd21753_z.jpg?zz=1)

## A co další lokality? 

Některé neméně zajímavé památky či objekty jsou však turisty zanedbávány, protože nejsou tolik známé, byly zpřístupněny teprve nedávno nebo nemají tak intenzivní propagaci. Mezi takové patří například některé městské parky vzniklé po zbourání městských hradeb, astronomická lokalita na vrcholu Kraví hory nebo brněnský orloj instalovaný na Náměstí Svobody v roce 2010, který dodržuje tradici brněnského poledne v 11 hodin dopoledne. Málokdo také tuší, že v Brně lze nalézt Sochu svobody.

Pojďme se tedy porozhlédnout po metropoli Jihomoravského kraje s tím, že se pokusíme obohatit vnímání její historie i o zapomenutá nebo opomíjená místa.



